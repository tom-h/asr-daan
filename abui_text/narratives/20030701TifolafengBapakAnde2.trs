<?xml version="1.0" encoding="ISO-8859-1"?>
<!DOCTYPE Trans SYSTEM "trans-14.dtd">
<Trans scribe="Frantisek Kratochvil" audio_filename="20030701TifolafengBapakAnde2" version="1" version_date="081021">
<Speakers>
<Speaker id="spk1" name="Andirias Padafani" check="no" type="male" dialect="native" accent="Abui" scope="local"/>
</Speakers>
<Episode>
<Section type="report" startTime="0" endTime="427.48">
<Turn startTime="0" endTime="427.48" speaker="spk1">
<Sync time="0"/>
&lt;silence&gt;
<Sync time="4.79"/>
Mon Mot Mon do,# di yaa oro# iti# Lelawi# hen sei,# amakaang do tafuda neei.#
<Sync time="16.886"/>
melang ba hen sei amakaang tafuda neei ya,# la ya mayol afung mia nuku wala hene furaai.#
<Sync time="22.636"/>
di yaa de'anei boku, anei homi we tadei,# hekaai nuku difal hen we tadei.#
<Sync time="29.946"/>
hedo hen mia ba# rekna baai di herekna,# nala ma baai di hemarai.#
<Sync time="37.76"/>
hel do hekaai do yaari ya yang daweli,# di sei.#
<Sync time="42.491"/>
henil do,# akun ti henil afeida ti henil,# hel do hekaai# ming ayoku suida mi hekaai difal di# hekaai di te haluol mai di hen haluol ba laak-laak ti ya maada.#
<Sync time="54.924"/>
henil mi hen di ya do hetakia bang mi sei,# buuk-buuk do di moku do hayaari.#
<Sync time="60.104"/>
hel tukola do moku do hayaal do, moku do# iti# neang ayoku.#
<Sync time="66.212"/>
hel do,# hen di ee baleei baai murui nala hare di yaa baleei do donatet ba paka nuku-nuku bang siki ba sei di nee-nee do ya,# moku da homi hopadi.#
<Sync time="76.99"/>
hen di hepet-hepulang do oni,# mi ba hataani.#
<Sync time="81.978"/>
yaa derui tahai naha te detunui tahai henil ba hada sei hada mara do,# moku do homi hopadi.#
<Sync time="88.445"/>
di sei# deya hatahang: "niya!# pi tukola hung taa do!# pi tukolang taa hare pil baai pimelang-pi'afeng hadu mi pi hen yaar te!
<Sync time="100.541"/>
"adiye, newiil ayoku ye! pi hen yaa beeka!#
<Sync time="103.666"/>
"wo rining ayoku wala naha!#"
<Sync time="106.51"/>
"rido baai rining faring haba Mon Mot Mon di ee# ri'amakaang loku tafuda neei hu,# yal# pi do wir ba na rido ba dong sei nala.#"
<Sync time="116.211"/>
"aai, hel baai pi laaki te, mon baai pi laak, rowa baai pi laak, hel yo kul.#"
<Sync time="121.361"/>
hewiil ayoku hei haluoli ya,# di yaa# demelang miadi.#
<Sync time="126.271"/>
Demelang mia wan di# lik ong fala ong.#
<Sync time="130.672"/>
"niya# Mon Mot Mon do hemelang te heri?#"
<Sync time="133.756"/>
"adiye, ri hetahang naha yee!#"
<Sync time="135.709"/>
"heto hemelang,# pi yaa pil arida mai la tel nee taka yee!#"
<Sync time="140.739"/>
"la tel nee taka hare,# yaa naha!#"
<Sync time="143.194"/>
"naha, ni kul yaar to!#"
<Sync time="145.919"/>
hemi di# kawaaka foka hong dong mara fala oni.#
<Sync time="151.847"/>
di yaa# tipai tuku aisaha hetawat mi sei peng tok,# do kaandi ya,# ara loku hetawati mi sei peng tok.# 
<Sync time="162.266"/>
iti,# faaling,# kaweni,# tideng kiika,# tafuda hetawati mi sei tooku.# 
<Sync time="173.763"/>
kaanra mi di ara do hemuti puupukdi kaanra ya,# deya mi pei hataani.#
<Sync time="179.888"/>
"niya edo ara do peng miti,# ni yaa,# hedo heyaar te!#"
<Sync time="185.862"/>
di yaari ya di hapong mia ile:#
<Sync time="188.408"/>
"nukuta Mon Mot Moniyoo,# nukuta Mon Mot Moniyoo!#"
<Sync time="193.019"/>
di hamoi: "Woo!"#
<Sync time="195.265"/>
"waah,# niserang-niyai a tafuda neei hare nining ayoku do baai ba a marang nil neei se!#"
<Sync time="203.125"/>
helo# wan# ama fuokung do huor ba tamoi kaan-kaanra di hetak:
<Sync time="208.561"/>
"aai,# fuokung haranra!# netunui bilel ayoku# damoida hare fuokung haranre!"
<Sync time="216.345"/>
fuokung haranri dikang# di ile:#
<Sync time="219.226"/>
"nukuta Mon Mot Moniyee! nukuta Mon Mot Moniyee!"#
<Sync time="222.16"/>
"wuua!"
<Sync time="223.687"/>
"waah!,# niserang-niyai a tafuda neei hare nining ayoku do baai a marang nil neei se!#"
<Sync time="230.453"/>
"yoo!"#
<Sync time="232.549"/>
di furaai ba marang Laaling mia# ding wahai si hen marang hen mia.#
<Sync time="237.429"/>
hen mi dining ayoku di furaai sei,# iti# ya oro# nala Rolmelang mia,# ding wahai hen wo Laaling sei.#
<Sync time="252.006"/>
hen mia ba di# furaai di sei,# Mitingfui melang mia,# ding wahai si,# me Rolmelang kafaata la hada sei henil mi di hori:
<Sync time="261.587"/>
"nukuta Mon Mot Moniyoo, heto ang beeka laaki!# ni fa Mitingfui mia yo!#"
<Sync time="266.477"/>
dakuri ya# me wo# Montoting hayei, hen mia di yaa Mitingfui mia.#
<Sync time="272.345"/>
di pa# Kawaakalohu mia hori: "nukuta ni fa do mia yo!#"
<Sync time="278.22"/>
hen mia ba di# ya# dining ayoku yaa# awering ba kawaaka awering do di herili ya mara fala hong mia sei,# hen awering hai mia.#
<Sync time="287.869"/>
wan heya do di del aisa wala henaha,# ee wan# Lutang Fan di hefanga ya:
<Sync time="292.899"/>
"niya! emarakda naha yee!#"
<Sync time="297.118"/>
dining ayoku: "nukuta aak ba nikur ba hayei ye!"
<Sync time="299.423"/>
di faling dosaai,# henil baai ya o la marang.#
<Sync time="303.106"/>
"nukuta aak!# ni ming tuokda ba awang hayei!"
<Sync time="306.519"/>
hel do di we# tideng kiika# naha te nala dosei.#
<Sync time="312.268"/>
hen baai ba o la marang: "nukuta aak!"
<Sync time="314.783"/>
di aak kaala dieng la dosaai ye, hoo!# taber ba ya o anei hayei.#
<Sync time="321.329"/>
anei hayei ya hen mia ba di,# sei ye henil ti,# heya dokaleng:
<Sync time="326.269"/>
"aai, neraatala! eeh,# newiil ayoku!# heto kor baai ekuta di ril nee hare# sei nahae!#"
<Sync time="333.111"/>
sei naha henil haba# Lutang Fan ya# iti# di hefangi ya:#
<Sync time="340.955"/>
"aai, ni kul saai se!#"
<Sync time="342.924"/>
saai ya sei,# desora-desapaada witi ya sei,# datuokdi ba hepikaai, nuku di datuokdi ba hepikaai peng hayei, nuku datuokdi ba hawai peng hayei ya,# di sapaadang haliel ti,# hekuta di hefanga:
<Sync time="354.541"/>
"neraatala ayoku ri nel fen he! ya# iti# na tangi te ri nel feng naha baai yal do nedo ridiye!#"
<Sync time="361.517"/>
"ri nel feng kaanra maiye,# kul nuku, foola nuku, faala nuku tai iya,# kul nuku, foola nuku, faala nuku tai i.#"
<Sync time="367.866"/>
"kaanra maiye, ri# ri maai sak hetel tahi rining ayoku ri luuku yai arida yo,# ri luuke.#"
<Sync time="376.636"/>
hal, kul dining ayoku di fen kaanri ya, kul nuku, foola nuku faala nuku tai i, kul nuku, foola nuku faala nuku tai i kaanra mi,# dining ayoku tuntama di# balei luuku ariida yo.#
<Sync time="388.94"/>
luuku yo, tun-tuntama yo,# ah,# awering do la tara dohai.#
<Sync time="395.108"/>
sei yo,# faala-mia-fala-mia tafuda saai hen luuk do ming wei.#
<Sync time="399.967"/>
ming wei ya,# di luuku-yai# ariidi.#
<Sync time="404.076"/>
luuku-yai ariidi ya,# ariida henil mi,# di# we ti,# amakaang do hen beek-beekdi henil re hel.#
<Sync time="414.396"/>
mon di ee hel amakaang ba neei yo tafuda dawai ya sei,# yal ya o# tooka nu heri.#
<Sync time="422.232"/>
hen mia ba# do kaandi.#
<Sync time="425.279"/>
&lt;silence&gt;
</Turn>
</Section>
</Episode>
</Trans>
