<?xml version="1.0" encoding="ISO-8859-1"?>
<!DOCTYPE Trans SYSTEM "trans-14.dtd">
<Trans scribe="Frantisek Kratochvil" audio_filename="20030701TifolafengBapakElias1" version="2" version_date="081028">
<Speakers>
<Speaker id="spk1" name="Elias Atafani" check="no" type="male" dialect="native" accent="Abui" scope="local"/>
</Speakers>
<Episode>
<Section type="report" startTime="0" endTime="926.200">
<Turn startTime="0" endTime="926.200" speaker="spk1">
<Sync time="0"/>
&lt;silence&gt;
<Sync time="11.467"/>
Kewai, Kewai mahapang do,# kul Kewai.#
<Sync time="17.126"/>
hedo,# di dewiil hetifi hebel mai se, hoo, pi hen he'ananra, hoo?# 
<Sync time="27.336"/>
dewiil hetifi bel mai se,# di Kalang anung yaari.#
<Sync time="32.695"/>
di Kalang anung yaa do,# hehai di# fat kala do# fat kala do baabi ya mi ba koi-bukung ia mi howiti.#
<Sync time="42.098"/>
di yaa lulang nuku,# Timoi Palaata do mia mi, di# lakaang hereekna ya hatook do lakaang marai.#
<Sync time="51.32"/>
hereekna ya hatook do marai haba di ya tahai ma si,# hatook do lakaang marai.#
<Sync time="56.71"/>
henil mai di:# "ai, o do tama do baai ba ya, hare na buuko!#"
<Sync time="62.695"/>
di piyei kaanri, fat kala do mi tamang ia mai se,# fat kala koi do# makong foi foka deina ong hakili.#
<Sync time="71.637"/>
makong foka deina hakil lang mai,# di sapaada mi ba# sapaada mi ba tama do koofi.#
<Sync time="79.622"/>
sapaada mi ba tama do koofi mai, he'# tama do namur naha ya, kalieta neng deina di dabala-buku tori.#
<Sync time="87.982"/>
wan dabala-buku do di hopuna do, tama taha do la tafuda kiikdi,# hewea nahang.#
<Sync time="93.671"/>
haba hen di hefangi: "na nawai nemelang,# nawai nemeelang yaa ma si,# hen nemayol fat kala mi nowit do.#
<Sync time="103.525"/>
hare na kul do beeka na kul Kalang anu dong yaar to!#
<Sync time="107.681"/>
di yaa Kalang anu do mia do,# dong do dokilikil-kilikil ba di yaari, di yaa tifi do beli.#
<Sync time="116.29"/>
atii patei baai di beli,# fitsin baai di beli.# 
<Sync time="121.889"/>
di ming dawai di yaa demeelang mia yo,# hehai do# wó mia la firaai se saai.#
<Sync time="130.452"/>
"edo afe a laako kaang-kaang o?#"
<Sync time="132.698"/>
"ai!,# nabala-buku do sapaadang hayei ye!#"
<Sync time="138.151"/>
"natook baai lakaang marai, lakaang nereekna mai,# na fat kala yo mi ba tamang pa hayokdi te ko nee mai se,# makong foi foka la deina hakil mi, neina foi foka yo kooi mai se,# iti,# tama yo namur naha ya,# nede namuri ye!#"
<Sync time="155.472"/>
"ai, kaang hare marang miti yo!#"
<Sync time="159.378"/>
hehai di fat ma do maar kaanra mai,# ati nu baai dosei,# fitsin baai dosaai ya,# hakin do fikda henil mai,# heneng di tifi hebukadi ya hefaalingdi.#
<Sync time="171.065"/>
di,# di,# fat ma do takei kaanri mai, di# tifi do hebukadi, hehai we do tafuda mi hewiil# dotafuda# tifi heroa, di yaa do,# hekeluarga loku do baai tafuda sei horoa-hoteka.#
<Sync time="187.458"/>
ma te hemaama do di yaa pun namei heyaari,# hehai baai pun namei heyaari.#
<Sync time="192.848"/>
anui beeka ahana beeka, anui di henamu hesei,# re na ba,# hepikaai hesei henil mi, hariki ya dobeeka.# 
<Sync time="201.757"/>
hemaama do,# wan ya dobeeka henil mi,# hehai do di dewiil do haboti: "a yaari ya, keluarga loku hok fanga sei ye,# eseerang eyai e'aremang hok fanga sei ye!#"
<Sync time="213.069"/>
di yaari di hemaama wee do nuku-nukudi ba# hok fangi ba sei.#
<Sync time="219.272"/>
demaama wee do di nuku-nuku di hok fangi ba sei haba,# hemaama wee di hefangi "etifi horoa ye!#"
<Sync time="224.721"/>
"etifi ne ekeluarga hare, hene yaari ya hok fangi# ri sei emaama nu nabuke!#"
<Sync time="231.612"/>
pi moku do di enra do,# hieng nai hetawele.#
<Sync time="235.065"/>
"maa ko nifal yaari ya, ko# di ko# iti tuong ba iti,# mopi ya maama do nabuk do, ko# difal ananrae?#"
<Sync time="244.586"/>
haba naha,# di dokilikil-kilikil di saai dawai sei de'ayaating mia deya hok fanga: "niya!# nekeluarga re na ba neseerang neyai ne'aremang di hefanga ti,# piina baai hatang baai,# naha mai, pitifi hok fangi di hatang baai ye!#
<Sync time="261.65"/>
henil mi, hedo mia ba,# hemayol baai di enra.# 
<Sync time="267.446"/>
dokilikil-kilikil la el hefala to peeka loku di hel eeki ya, kalieta do hatani.#
<Sync time="275.603"/>
ya akun falaakda ti,# mayol kala do hedo di# yaa-fokang roa.#
<Sync time="281.801"/>
"maa ko sei kaanri ya moku do nifal ko# iti hokariange?#"
<Sync time="286.363"/>
pun namei kaanri ya maiye, moku do# iti hariang-hamune?#
<Sync time="292.332"/>
akun ti di yaa-fokang wahai, afeida ti yaa-fokang roa,# ama wala sei nahae.#
<Sync time="298.412"/>
henil mai, di hemaling-malinga ba hadu.#
<Sync time="302.364"/>
&lt;ini, saya mau menyanyi juga ini&gt;
<Sync time="307.817"/>
henil yo, di hemaling-malinga hehai yo do wile do:#
<Sync time="312.832"/>
"moku kaike, mayol kalae#"
<Sync time="321.784"/>
"moku kaik-kaike, mayol kalae#"
<Sync time="329.754"/>
heya# heya di hemaling-malinga ba di henil ya hewiil baai di enra.#
<Sync time="335.353"/>
haba heseerang-he'aremang hopang sei naha.#
<Sync time="340.4"/>
me,# wiil do di# deya hatahang: "niya, a hemaling-malinga nahae!#"
<Sync time="346.119"/>
&lt;ini terlalu panjang ini&gt;
<Sync time="356.658"/>
di# di deya do# di deya do hedo iti hok fanga:
<Sync time="363.484"/>
"niya,# a enra-tanel nahae!#"
<Sync time="366.421"/>
&lt;silence&gt;
<Sync time="370.031"/>
"a he'odini-hanra nahae!#"
<Sync time="372.756"/>
"nedo mi ba maama maneiye!#"
<Sync time="377.959"/>
"nedo mi ba iti# maama manei hare,# a he'odini-hanra nahae!#"
<Sync time="384.35"/>
"a hiéng maiye, maama móni, ma haba nedo hiéng maiye, món nahae!#"
<Sync time="390.694"/>
"hare a ei# he'enra-tanel naha, hemaling-malinga nahae!#"
<Sync time="396.475"/>
me heya difal yaa pun namei,# heya baai ba dikaang me# hariki# me monge.#
<Sync time="404.131"/>
moku do dikaang di yaari ya dekeluarga loku hok fangi, naha te deseerang deyai de'aremang hok fangi seiye:#
<Sync time="411.986"/>
"pi yaari ya,# "niya do nabuku te!#"
<Sync time="416.143"/>
"pi yaari ya, niya do habuku te!" henil mi, di hefangi ya:#
<Sync time="419.501"/>
"ma, emaama ba ee nil to ha tilaka hati, ni yaa nabuk naha do!#"
<Sync time="425.282"/>
"yaldo mayol ama upi do hadong do wi baai ni yaa nabuke?#"
<Sync time="429.329"/>
moku do di enra-tanel.#
<Sync time="432.263"/>
di enra,# ma haba dekeluarga loku hopa mia enri-tanel do baai, dekeluarga loku di hefangi:
<Sync time="438.071"/>
"yaari ya,# etifi yo# hene emaama ya, hene eya, hare# hok fanga kaanra rotafudadi ya,# amakaang henu,# nabuko!#"
<Sync time="449.24"/>
moku do, hedo di kul siyei sei,# fala to peeko di hok fangi ya,# kalieta mayol mi ul i, nabuku.#
<Sync time="458.698"/>
nabuku ya, min tadeang waida henil mai,# kalieta mayol nuku hene siyei kaanri ya sei,# moku do hok fangi: "me, pi fal ne'ayaating yaae!#"
<Sync time="468.058"/>
"nel baai wiil nopa nahae!# neng nopa naha hare pufal yaari ya,# na ko ya otai-ofangi ya, ara tuku kaang baai bange,# naha te ya aloi nuku wala baai do den siyae!#"
<Sync time="479.752"/>
di yaari yo,#
<Sync time="482.548"/>
di ya,#
<Sync time="485.314"/>
hen dara#
<Sync time="487.783"/>
di ya#
<Sync time="489.213"/>
&lt;silence&gt;
<Sync time="493.057"/>
di delik-de'ayaating yaa do, hel moku do hen di mulai,# miti ba dom pange:# "maa ko sei nariang-namune?#"
<Sync time="502.369"/>
"maa ko sei nariang-namune?#"
<Sync time="504.806"/>
henil do, moku do# di enra-tanel do, he'aakang hesei.#
<Sync time="509.855"/>
di yai panen ti do wile do:#
<Sync time="513.434"/>
"moku kaike, kaik-wati yo!#"
<Sync time="521.7"/>
"moku kaik-kaike, kaik-wati yo!#"
<Sync time="530.811"/>
akun la sei re, afeida la sei yo!#"
<Sync time="538.999"/>
akun la seiye, afeida la sei yo!#"
<Sync time="546.907"/>
di hedo wir ba yai hemaling-malinga do baai ba heseerang, heyai, he'aremang# wala baai ba homi hebeeka naha.#
<Sync time="556.706"/>
di hedo wir ba maling-malingadi ya,# henu mia kalieta mayol nuku siyei se, hel eeki ya:# 
<Sync time="562.185"/>
"ai, enra-tanel nahae!#"
<Sync time="564.998"/>
"nedo baai ba mi ba eya-emaama maneiye!#"
<Sync time="568.748"/>
"nedo baai ama upi naha, nedo baai ba# la ei kaang, hare me pifal ne'ayaating yaae!#"
<Sync time="575.315"/>
di ba hado ba ayaating yaa,# di kalieta mayol do# di moku do hotei:
<Sync time="580.046"/>
"yaa fe alot mi se" ma si, di fe alot mia, "yaa ara bang" ma si, di yaa ara bang,# "ya siya" henil ti, di yaa ya siya.#
<Sync time="588.89"/>
sei,# lik-ayaating do mia,# fat ma do turi,# pi moku do di takai.#
<Sync time="595.503"/>
di fat ma do,# tafuda takai si, di hok fanga:#
<Sync time="597.962"/>
"atook do lakaang marai hu,# fat ma do takai do.#"
<Sync time="600.892"/>
wala ii ba dei ko kurbai war afeida yo, war-weria baai a takai kaang do!#"
<Sync time="605.626"/>
pimoku dikang di# fat ma do takai, kasing nuku takai,# kasing nuku hatang ti, di hefangi ya:#
<Sync time="612.709"/>
"atook do maka lakaang fika henu,# efat ma do takei do.#"
<Sync time="618.547"/>
"atook do fika henil mai,# na la a hefat ma takai.#"
<Sync time="622.703"/>
pimoku do# di enra.#
<Sync time="626.97"/>
pimoku do di enra, haba di hefangi ya:#
<Sync time="630.772"/>
"nala a enre?" 
<Sync time="631.85"/>
"na hati na enra nahae!#"
<Sync time="635.147"/>
"haba nomi niya-maama hebeekae!#"
<Sync time="638.349"/>
di yaa muili paisa,# di yaa pantondia,# henil ma si, hekuta di hefangi ya:#
<Sync time="644.789"/>
"a dara moku fila ya, o moku fila ba hel iti# pantondia to fi, ko el nala hele?#"
<Sync time="650.927"/>
haba pimoku do la enra taka.#
<Sync time="654.13"/>
dekaik do baai ding pantondia.#
<Sync time="658.458"/>
ee o donakala wala pun# namei, naha te# ya siya, ara bang, fe haike.#
<Sync time="664.286"/>
hedo baai di ming pantondia.#
<Sync time="666.272"/>
hekuta di dei hefangae.#
<Sync time="668.787"/>
pimoku do# mayol hel mia beeka.#
<Sync time="672.973"/>
pimoku do mayol hel mia beeka haba,# dokilikil-kilikil ya di mayol do nuku do hada ba tangi.#
<Sync time="679.6"/>
"ne'ura!# edo ko nel do kaang re nahae?#"
<Sync time="683.662"/>
"eh!# eya-emaama baai opa naha to!#"
<Sync time="688.241"/>
"pi yaa baai na ko yaa pun namei, mut-maari ya ko maa henee?#"
<Sync time="692.475"/>
henil mi di hefangi ya:#
<Sync time="694.241"/>
"omi ukda nahae!#"
<Sync time="695.649"/>
"a hiéng maiye, niya móni,# a hiéng maiye maama móni, haba nedo, na hiéng mai ye, maama hatáng paka baai maada,# niya hatáng paka baai maada, hare niya món naha, maama món nahae!#"
<Sync time="707.824"/>
"ma si hene heng kaango!#"
<Sync time="710.341"/>
dining ayoku tel mi di yaa delik-de'ayaating do mia.#
<Sync time="715.696"/>
di fat ma do maari heneng difal takai,# di yaa depun denamei.#
<Sync time="721.352"/>
seiye,# ming falaak-falaakda naha ti tuntama maiye, defat ma takei kaanri, detifi do horoa.#
<Sync time="730.879"/>
hekeluarga re naba ee heseerang, he'aremang loku tafuda seiye.#
<Sync time="735.942"/>
di sei horoa maiye, di hefangi ya:#
<Sync time="738.661"/>
"ya mi hel ba di buut te,# fat ma tur ba di takai se!#"
<Sync time="745.162"/>
haba heya-hemaama naha te heseerang-he'aremang do tedokalenge.#
<Sync time="749.383"/>
&lt;hen yang ko takadi pe.#&gt;
<Sync time="751.748"/>
&lt;silence&gt;
<Sync time="763.233"/>
hehai difal# hehai difal# lik-ayaating siyei ya,# sei dedieng do mut-maari,# neei kaanra maiye,# detifi do horoa.#
<Sync time="775.03"/>
heseerang, heyai, he'aremang# seerang heyai, he'aremang dotafudadi ya,# tifi do horoa.#
<Sync time="782.964"/>
ming falaak-falaakda henil maiye, di dolaake.#
<Sync time="785.854"/>
akun nuku# dikaang di denaamang dowiti,# pun namei heyaari.#
<Sync time="793.346"/>
&lt;silence&gt;
<Sync time="796.464"/>
hehai do harike,# di yaa tuong hel eeke.#
<Sync time="800.308"/>
hen baai di dom pang: "maa ko ya# maa ko yaa iti# tiong hel eeke, maa ko nemayol do hopang miti?#"
<Sync time="809.398"/>
&lt;silence&gt;
<Sync time="811.77"/>
hel haba,# di dara la hedom pang ba.#
<Sync time="815.004"/>
&lt;silence&gt;
<Sync time="819.226"/>
di we,# hehai do me hariki ya hefoka-fokadi ya henil mai,# móni.#
<Sync time="825.257"/>
&lt;silence&gt;
<Sync time="829.882"/>
akun nuku, tadeng nuku,# di yaa depun denamei ya seiye henil mi, hehai do dei tur heyaa.#
<Sync time="837.616"/>
hehai do dei tur sei kaanri mai,# sei tek, tifi do hedo# hatamal, hamoida yo ma re na ba# heroa mai se hu,# hehai deina# tifi do habeekda henil mi.# 
<Sync time="850.238"/>
tifi do habeekda henil mi,# heneng do di siyei ya sei,# sei miti henil mi, hen# heneng di pa fat ma do.#
<Sync time="860.52"/>
deneng do hori ya fat ma do takai kaang-kaangra henil mi,# di hefangi: "nemayol!# fat ma takei kaanri, hare yaldo me pi tifi horoa yo!#"
<Sync time="872.487"/>
di pa tifi do horoa mai, hen# tifi do hehai yo wan ee habeekdi ya, tifi do hen beekdi.#
<Sync time="881.66"/>
henil mi, di dom pang:#
<Sync time="883.317"/>
&lt;silence&gt;
<Sync time="886.371"/>
"na wiil mayol do na# ming hasik ma si,# na ko dikang mayol afenga me do maa ko nemayol bele?#"
<Sync time="893.557"/>
&lt;silence&gt;
<Sync time="896.417"/>
"na ko# feng monge ma si,# baai beeka!" henil mai.#
<Sync time="902.23"/>
tun-tantama# hehai baai taa, hel baai hieng do mok henil mai, di# ara do hemuti ya, kawat to helilri kaanra henil mi ba,# demayol habikil dong tuloku ba hemayol baai móni,# hedo baai di kawat do lilra kaanra mi ba iti,# dabikil dong tuloku ya,# móni.#
<Sync time="922.308"/>
hen mia ba dokaani.#
<Sync time="923.745"/>
&lt;silence&gt;
</Turn>
</Section>
</Episode>
</Trans>
