<?xml version="1.0" encoding="ISO-8859-1"?>
<!DOCTYPE Trans SYSTEM "trans-14.dtd">
<Trans scribe="Frantisek Kratochvil" audio_filename="20030831AlilaBapakAlfred1" version="1" version_date="081106">
<Speakers>
<Speaker id="spk1" name="Alfred Maufani" check="no" type="male" dialect="native" accent="Abui" scope="local"/>
<Speaker id="spk2" name="Loriana Maufani" check="no" type="male" dialect="native" accent="Abui" scope="local"/>
<Speaker id="spk3" name="Martinus Maufani" check="no" type="male" dialect="native" accent="Abui" scope="local"/>
<Speaker id="spk4" name="Waksi Maufani" check="no" type="male" dialect="native" accent="Abui" scope="local"/>
<Speaker id="spk5" name="Frantisek Kratochvil" check="no" type="male" dialect="native" accent="Czech" scope="local"/>
<Speaker id="spk6" name="Piter Lema" check="no" dialect="native" accent="Abui" scope="local" type="male"/>
</Speakers>
<Episode>
<Section type="report" startTime="0" endTime="615.24">
<Turn startTime="0" endTime="11.317" speaker="spk1">
<Sync time="0"/>
&lt;silence
<Sync time="0.299"/>
teng-sama nu,# pi kabala, naha te fat-tafaa, lasing-tafaa hadu,# teng-sama, fat-tafaa, lasing-tafaa hadu.#
<Sync time="9.085"/>
naha te, kawaara nuku la sama.#
</Turn>
<Turn speaker="spk3" startTime="11.317" endTime="13.353">
<Sync time="11.317"/>
hel baai di wan tertamadi se, ko di hoyok.#
</Turn>
<Turn speaker="spk1" startTime="13.353" endTime="15.958">
<Sync time="13.353"/>
kupe neng kawaara do ayoku homi mia.#
</Turn>
<Turn speaker="spk2" startTime="15.958" endTime="20.629">
<Sync time="15.958"/>
ateng nuku ananri te ba.#
<Sync time="17.228"/>
&lt;laughing&gt;
<Sync time="18.503"/>
maama!#
</Turn>
<Turn speaker="spk1" startTime="20.629" endTime="23.175">
<Sync time="20.629"/>
ma di,# upi dong kaanri?#
</Turn>
<Turn speaker="spk4" startTime="23.175" endTime="24.581">
<Sync time="23.175"/>
Abui tanga!#
</Turn>
<Turn speaker="spk1" startTime="24.581" endTime="27.186">
<Sync time="24.581"/>
la Abui tanga hoo?#
</Turn>
<Turn speaker="spk5" startTime="27.186" endTime="31.108">
<Sync time="27.186"/>
bapa ceritera, dari bapa, yang penting...
</Turn>
<Turn startTime="31.108" endTime="35.569">
<Sync time="31.108"/>
&lt;people laughing&gt;
<Sync time="33.773"/>

</Turn>
<Turn speaker="spk3" startTime="35.569" endTime="37.695">
<Sync time="35.569"/>

</Turn>
<Turn speaker="spk1" startTime="37.695" endTime="43.054">
<Sync time="37.695"/>

</Turn>
<Turn speaker="spk3" startTime="43.054" endTime="44.012">
<Sync time="43.054"/>
abuida...#
</Turn>
<Turn speaker="spk1" startTime="44.012" endTime="47.964">
<Sync time="44.012"/>

</Turn>
<Turn speaker="spk5" startTime="47.964" endTime="50.12">
<Sync time="47.964"/>
nanti mungkin mama juga bisa...
</Turn>
<Turn startTime="50.12" endTime="52.323">
<Sync time="50.12"/>
&lt;people laughing&gt;
</Turn>
<Turn speaker="spk1" startTime="52.323" endTime="55.642">
<Sync time="52.323"/>

</Turn>
<Turn speaker="spk5" startTime="55.642" endTime="59.834">
<Sync time="55.642"/>
jadi, ya Waksi mungkin 
</Turn>
<Turn speaker="spk1" startTime="59.834" endTime="61.69">
<Sync time="59.834"/>
hm!#
</Turn>
<Turn speaker="spk5" startTime="61.69" endTime="67.08">
<Sync time="61.69"/>
ini dari bapa, saya tidak tahu ini cerita di sini, ada yang mana, jadi,# atau sejara
</Turn>
<Turn speaker="spk6" startTime="67.08" endTime="68.876">
<Sync time="67.08"/>
sejara yang bapa mau kasi masuk?
</Turn>
<Turn speaker="spk5" startTime="68.876" endTime="70.104">
<Sync time="68.876"/>
ya, dari bapa!
</Turn>
<Turn speaker="spk6" startTime="70.104" endTime="74.685">
<Sync time="70.104"/>
sejara Munaseli?
</Turn>
<Turn speaker="spk5" startTime="74.685" endTime="81.751">
<Sync time="74.685"/>
yang penting saja itu mikrofon sedikit dekat
</Turn>
<Turn speaker="spk1" startTime="81.751" endTime="86.452">
<Sync time="81.751"/>
henu afeng ming tanga tanga,# korbai kaanri na ananra?#
</Turn>
<Turn speaker="spk6" startTime="86.452" endTime="92.697">
<Sync time="86.452"/>
yaa ba tapei se,# Al loku ti do ko di we naha!#
</Turn>
<Turn speaker="spk1" startTime="92.697" endTime="93.954">
<Sync time="92.697"/>
pada waktu...#
</Turn>
<Turn speaker="spk6" startTime="93.954" endTime="94.374">
<Sync time="93.954"/>
ah, abui tanga!#
</Turn>
<Turn speaker="spk1" startTime="94.374" endTime="102.89">
<Sync time="94.374"/>
eh... &lt;people laughing&gt;, Abui yaa hoo?# obaai, wah!#
<Sync time="99.344"/>
hedo baai...#
</Turn>
<Turn startTime="102.89" endTime="104.194">
<Sync time="102.89"/>
&lt;laughing&gt;
</Turn>
<Turn speaker="spk1" startTime="104.194" endTime="615.24">
<Sync time="104.194"/>
la teitu,# nikalieta,# pa Muna buku, naha te Paantar buku mia ba,# ter tawali.#
<Sync time="114.851"/>
&lt;silence&gt;
<Sync time="119.132"/>
raha# Munaseli, naha te raha Pandai,# homing taluol tareena.#
<Sync time="125.539"/>
hen mia ba, amakaang# hada beekadi,# hada yenangdi,# me Muna melang mia ba# ming tawaali.#
<Sync time="137.126"/>
kalieta loku marang# Likwotang buku# herotangdi.#
<Sync time="145.06"/>
sei Likwotang buku miadi ya,# di mara# Tipaibaabi buku do hedo# ming afeni.#
<Sync time="154.231"/>
Tipaibaabi buku do ming afeni,# hen mia ba di we# homi hamatei do,# pining hu di hewe-heme, tek-batek,# saampai# sieng# bila di mia.#
<Sync time="171.627"/>
hen mia ba di sei,# melang hane Munamelang hedo di oni,# masang di it mihi.#
<Sync time="181.306"/>
di sei hedo mia ba hakil-hawai,# melang baleekna momangdi,# dikang hen mia ba di# dapong mi ba war-sei hareng.#
<Sync time="193.117"/>
&lt;silence&gt;
<Sync time="197.219"/>
di sei# pun namei marang,# hetilipang Lomalohu, Kalangmasang.#
<Sync time="204.839"/>
di mara,# Leumang buku do di he'afeni.#
<Sync time="211.763"/>
Leumang buku do he'afeni,# hen mia ba,# di mara abui# Kewai# buku do hedo ding yaadi,# delelang lol.#
<Sync time="226.455"/>
ama hen mia ba,# hepet-hekafuk, naha te# hesora-hesapaada# ama hieni ya:#
<Sync time="235.8"/>
"esora-esapaada di lakaang maseena do!#"
<Sync time="240.384"/>
"te wir panen te,# hedu wida do a hepuna?#"
<Sync time="246.628"/>
kalieta# Pelangmai# Baruen# hedu wida di hedo:
<Sync time="258.232"/>
"nidu hu ni kariyang!# nide he'ong, nide hepaneng!#"
<Sync time="262.484"/>
"ma haba,# nala ba mi hede hekariyang hei,# pa melang iti!#"
<Sync time="271.514"/>
hen mia ba sei,# pol kiding, pol foka,# Yoimang sei tafuda bani,# mara# Kafakbeeka mia,# di ma ama hetipai tuku ameta-ameta di baai,# mi ba ama hekafuk helui# hekawen hel.#
<Sync time="292.75"/>
hen te, hen mia ba,# Lakingtei hemoku# nuku me ma,# hedo mia ba moku hok miti,# moku kamai.#
<Sync time="306.412"/>
di ee moku ba hol ba hada we hada me,# ara ba lei kadangri ba hada we hada me,# hen mia ara do helaaki,# mi ba,# Pelangmai kalieta,# he'ui hetooku.#
<Sync time="326.233"/>
he'ui hetooku ba nala mi,# kalieta homi lila.#
<Sync time="330.389"/>
hen di pol bang haliel ba,# ba moku ba holel do, moku inri ba hakai.#
<Sync time="337.983"/>
me tilipang mia,# ama# hakil-hawai# Pelangmai Baruen# ama fen ti ya mii, ma haba# ama hakil-hawai# sama naha.#
<Sync time="353.225"/>
hen mia ba, ama hado bang tokaanri,# we melang hane,# melang kiding nuku hane# Fefui, hedo mia ba# ama kalol.#
<Sync time="365.542"/>
ama fotong-kadel,# kalol ba# ko mi nalang hada samadia ti,# ko kalieta ayoku do di# di feng.#
<Sync time="375.011"/>
fotong-kalol ba nala,# peesing-tading hatol,# tadiyelang tai ia.#
<Sync time="381.918"/>
henil maiye,# ko di mia kaang.#
<Sync time="384.852"/>
tapi# kawen, naha te soora-sapaada wok maiye,# henu sama naha.#
<Sync time="393.026"/>
ama me Pelangmai loma do hedo mia ba,# melang wo do hedo mia ba,# tadiyelang ia,# peesing-tading hatol.#
<Sync time="402.376"/>
sei loma tama tama do miadi ya,# hen mia ba kalieta# ama dikang hawai hol.#
<Sync time="409.382"/>
ama holi ya,# ama hada ringri ba hel mi ba iti hel# Pelangmai loma do di heholi.#
<Sync time="416.102"/>
ya foka afenga loku ama tafada# karang ii.#
<Sync time="419.899"/>
ama tafada hemiti ya, hedo do'ahilingdi.#
<Sync time="423.085"/>
kalieta sei,# loma tama mia,# tadiyelang tai laak,# "suwak baai" ba ya,# peesing tading hetoku# hekaria hai do hedo# hafelra,# hen mia ba, kalieta ma hen domiti.#
<Sync time="436.87"/>
hen miadi se, kaanri ta# ama hen ma kalieta do feni.#
<Sync time="444.026"/>
Laruen kalieta donakal furaai sei,# Yoimang buku miadi.#
<Sync time="448.76"/>
sei Yoimang mia,# ama dara la haluol.#
<Sync time="454.896"/>
ruwol kiyek ti,# ama sei hobuok, ruwol kiyek ti,# sei ba nala mi, kolmalei kukalek haliel hetani:#
<Sync time="462.77"/>
"ri sei-sei do beeka, hare# ritafaa iti do bang ba laake!#"
<Sync time="469.804"/>
tafaa di ban ba hemelang miadi kaanri, dikang dawai la sei.#
<Sync time="474.774"/>
hen mia ba,# kalieta loku# denala kar-nuku binenri ya,# di hen:#
<Sync time="482.798"/>
"beeka, hare ko# pi la potakia!#"
<Sync time="486.061"/>
hefangi, pi'ama sei melang afeng mia ba, amakaang do neng-mayol ama# feni.#
<Sync time="491.211"/>
tohaloi-tohasiyei ya,# nikalieta# neng nuku mayol nuku di sei.#
<Sync time="498.037"/>
takii ba sei Likwatang miadi ya,# mayol afung mia hen la sei pe, hare hado ba laak-laako ba sei,# tut tai lol, hedo mia ba, aheli.#
<Sync time="513.186"/>
di sei hedo mia aheli ya,# hen hedo mia ba, ma# di tamani.#
<Sync time="520.723"/>
taman te, hen mia ba# mara melang do mia ba,# hekalieta loku saai ya sei, nekalieta hado mara,# mi ba Lumelang, nahate Kafielmelang hedo di he'afeni.#
<Sync time="537.184"/>
hen mia ba,# mara melang miadi,# melang mia parenta,# agama,# dei doma wa haluol ba nala yo,# yala tafana ni sei# fui,# naha te Kamengtaha buku ba he'afeng do hedo# hedi.#
<Sync time="554.239"/>
ma hare, netanga neananra,# netira-neyal# dei lohu naha,# ma haba# nekalieta di# pa Muna buku# ba di mia marang do, hedo# ama hefangi ya, hedo# masa ba oro# buoka.#
<Sync time="571.576"/>
ama dara wi kapal hedu hu mi ba# namei,# ama dara bataa foka la hehar lole,# hane# lui, kawen dara maada# ama hienglaka naha.#
<Sync time="581.666"/>
&lt;silence&gt;
<Sync time="587.085"/>
hare,# parenta, naha te agama,# kul maada homi kaang.#
<Sync time="593.533"/>
yala pi# ko la tara-tara,# ma haba pi sei melang nuku, afeng nuku homi mia ti,# pi maada muknehi, wiil-kalieta, kokda-fing, yai-aremang homi mia.#
<Sync time="608.258"/>
tanga,# ananra,# ya hen mia ba dokaani.#
<Sync time="613.444"/>
&lt;silence&gt;
</Turn>
</Section>
</Episode>
</Trans>
