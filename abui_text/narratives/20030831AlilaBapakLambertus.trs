<?xml version="1.0" encoding="ISO-8859-1"?>
<!DOCTYPE Trans SYSTEM "trans-14.dtd">
<Trans scribe="Frantisek Kratochvil" audio_filename="20030831AlilaBapakLambertus" version="1" version_date="081106">
<Speakers>
<Speaker id="spk1" name="Lambertus Maufani" check="no" type="male" dialect="native" accent="Abui" scope="local"/>
</Speakers>
<Episode>
<Section type="report" startTime="0" endTime="190.96">
<Turn startTime="0" endTime="190.96" speaker="spk1">
<Sync time="0"/>
&lt;people talking&gt;
<Sync time="28.74"/>
afe taada yo,# buku taha do ara takun ba.#
<Sync time="35.635"/>
ara takun mai se,# ekuta we di# ara do tahai si beeka mi,# biel hu haluol marei ba.#
<Sync time="50.671"/>
biel haluoli ya,# yal Bieltuku henil nu, henu haliol marei ba.#
<Sync time="60.864"/>
adi tahang mara,# ara liele mai se,# marei ya,# wo hedo mia mi,# war la tudoku.#
<Sync time="71.78"/>
war tudok mi:# "ah,# feela!#"
<Sync time="75.425"/>
"a seiye ma si,# biel rula, hare# a sei naha!#"
<Sync time="83.1"/>
henil ti:#
<Sync time="87.21"/>
"Na sei naha do, haba tafang do!" henil. "ah!#"
<Sync time="90.324"/>
"ko# nala maiye, edo a ko# ayating mia, nido ni yaa# afui palet hebuk-bukda yo!#"
<Sync time="100.12"/>
hel baai di yaa ma si,# afui palet rula, hare di hayei he mai ba,# domit ba.#
<Sync time="106.011"/>
domit do, hen lung dong hayei ya,# fala lunge akui lunge ming hayei ba.#
<Sync time="114.308"/>
hayei ya, hefeela we do yaa war tudok harosa: "ai!# ying-yung, ying-yung" henil do, tafang do:#
<Sync time="119.635"/>
"maiton, maiton, maiton!" henil la# hel amakaang do di hefangi ya: "fung falaakda, fung falaakda, fung falaakda!#"
<Sync time="126.774"/>
amakaang sei yo, wea do siila naha ba.#
<Sync time="130.602"/>
hel# afui palet hebuk-bukda do,# sei si, wea do siila nahang, pi'amakaang do wea do beekadi, di yang ama mi do mai,# akui tiki mara ti,# fa akui kidingo,# lang ahanri ba.#
<Sync time="144.338"/>
"feela!" henil ti ya: "hmm!#"
<Sync time="146.344"/>
"ai, feela yo!# do nil baai tadei naha ya,# a me sei yo!" mai, holung haliele, saai ba.#
<Sync time="153.519"/>
ara hen mi heri ya:# "ah!# a seiye! yal do hen ariidi, hare seiye!" mai ya,# 
<Sync time="160.076"/>
sei buku taha miadi,# ananra naha maada, ko biel dei natea.#
<Sync time="165.106"/>
haba di neng loku hok ananri ya:# "na marei yo, naha re nokaang nahaye!" mai, hedong ananra mi, hen mia ba biel ama tukoni, yal biel hong tuku nu hedi.#
<Sync time="175.98"/>
hen mia dokaan to!#
<Sync time="177.559"/>
&lt;silence&gt; 
</Turn>
</Section>
</Episode>
</Trans>
