<?xml version="1.0" encoding="ISO-8859-1"?>
<!DOCTYPE Trans SYSTEM "trans-14.dtd">
<Trans scribe="Frantisek Kratochvil" audio_filename="20030920MamaAmalia2HalifiLohu" version="2" version_date="081111">
<Speakers>
<Speaker id="spk1" name="Amelia Lanma" check="no" type="female" dialect="native" accent="Abui" scope="local"/>
<Speaker id="spk2" name="Dorkas Lanma" check="no" type="female" dialect="native" accent="Abui" scope="local"/>
</Speakers>
<Episode>
<Section type="report" startTime="0" endTime="726.920">
<Turn startTime="0" endTime="1.187">
<Sync time="0"/>
&lt;silence&gt;
</Turn>
<Turn speaker="spk1" startTime="1.187" endTime="7.186">
<Sync time="1.187"/>
te wo nu wahai mai, henu# maha miti?#
</Turn>
<Turn speaker="spk2" startTime="7.186" endTime="7.874">
<Sync time="7.186"/>
edo!#
</Turn>
<Turn speaker="spk1" startTime="7.874" endTime="726.920">
<Sync time="7.874"/>
wei?#
<Sync time="8.503"/>
&lt;silence&gt;
<Sync time="12.096"/>
Pada'alwo to.#
<Sync time="14.05"/>
&lt;silence&gt;
<Sync time="17.691"/>
neng nuku,# mayol nuku# ming tapei saaki.#
<Sync time="24.755"/>
ming tapei saaki ya,# ama wo# Lilafang mia luuk ba.#
<Sync time="32.243"/>
Lilafang mia luuk mi,# dining ayoku ming tapei saaki ya:#
<Sync time="37.932"/>
"korbai maiye,# a saai,# ko na dieng maal, hare# saai ba pi neei se hu,# ko pi yaa luuko.#"
<Sync time="47.824"/>
"hekaan to!#"
<Sync time="50.34"/>
henil mi,# di# dieng do mar kaang-kaang heri ya,# hemit ba heroi.#
<Sync time="61.088"/>
heroi-heroi do,# hen# la tuntamadia.#
<Sync time="67.806"/>
la tuntamadia do,# "hedo ba la sei naha do!#"
<Sync time="72.78"/>
henil do, latukoi lunga ba ko# iti# kabei akana tuntama yo!#
<Sync time="80.076"/>
henir ba nala yo,# o lik tang akoike.#
<Sync time="84.425"/>
lik tahang akoik do,# di hefangi ya:#
<Sync time="88.318"/>
"wonge?#" henil ti: "mm!" henile.#
<Sync time="91.833"/>
"hemaran re!#" henil ti ya:# "nna ngkabei ahel to!#" henile.#
<Sync time="97.937"/>
henil do,# hedo baai ba dei# hefangi: "ei, do, nala beeka do!" henil naha ya,# hen di miti.#
<Sync time="106.952"/>
mit ba nala yo, di o# hel mia do ama# amakaang do hakor-hapasi te, mi ba# uli dong sei, hare# di o mayetang ba hetikia do:# "kiting-kataik, kiting-kataik" henile.#
<Sync time="121.477"/>
henir ba nala yo,# hm,# ko di hetiki dotiki kaanri.#
<Sync time="127.791"/>
dotiki kaanri yo, hen# hen di awering do habii ya, mara.#
<Sync time="132.683"/>
falang mara henil do,# hen di mara# ahai do mia yo hen do wile do:#
<Sync time="139.462"/>
"ngarang hakun te, nna nme o!" henile.#
<Sync time="143.209"/>
henir ba nala do, hedo# hen, hedo baai ba he'aaka mur dong toloida, haba hen pi te wile,# oro marang do.#
<Sync time="151.847"/>
henir ba nala mi,# hen# di kul ara do hei haluoli ming hakun ba.#
<Sync time="157.984"/>
ming hakuni yo,# ai!# di marang!#
<Sync time="161.718"/>
ahai do lang natet do,# ai!# halifi do lohu do,# sei harahieng nung tilaka ba.#
<Sync time="168.358"/>
henir ba,# nala yo,# henil te la wile,# hen beekadi.#
<Sync time="173.654"/>
haba doden di# o ya nala ma do tooku,# kaanri te, mi ba# mihi.#
<Sync time="182.422"/>
mihia do, dei# di hel amakaang do,# di me dapon harang do tul ma si,# hel angmona do baai we dikang hapon harang do tule.#
<Sync time="193.256"/>
dikang di kafaatang tul ma si, hel baai dikang pa kafaatang nung tul.#
<Sync time="197.567"/>
dikang di mara areng tul ma si, hel baai mara areng tule.#
<Sync time="201.04"/>
di hieng tamang tul ma si, hel baai hieng tamang tule.#
<Sync time="204.886"/>
henir ba beeka mi,# detur ong hayei.#
<Sync time="208.653"/>
ong hayei,# "ei!# tur do o hayei yo!#"
<Sync time="212.665"/>
ee dokol-kol ong hayei so.#
<Sync time="214.833"/>
henil, hen:# "ah! na sei tur mii se yo!#"
<Sync time="218.451"/>
"ah, nel na ko sei mia yo!#"
<Sync time="221.248"/>
henil do, hen oro# datang hatol dong mi sei, o# iti# tur do hen mi marani.#
<Sync time="231.044"/>
lunga naha ko di te wir panen te?#
<Sync time="233.597"/>
henir ba nala mi, dikang # deket do ong hayei.#
<Sync time="237.152"/>
ket ong hayei si,# hen:#
<Sync time="239.847"/>
"ai!# na sei ket do mi so!#"
<Sync time="242.362"/>
"mi se, nepikaai ket ba, ma pi yaa luuko.#
<Sync time="245.446"/>
henil di# datang do hatol ba sei o# ket do mia ma si,# "ai!# nedong sei mia yo!#" henile.#
<Sync time="252.305"/>
henil do datang do hatol ba sei o ket do mia.#
<Sync time="256.259"/>
ket do mii ya,# marang hele.#
<Sync time="259.612"/>
hedo ko "yal na te wir panen te" ba.#
<Sync time="262.905"/>
beeka mi:# "ai!# na pa fe hat to! ee fe yo hat naha yo!#"
<Sync time="269.193"/>
henil ti,# hel angmona do ba hen do wile do:# "ai!# nede pa haiko!# henil ba.#
<Sync time="277.04"/>
henir ba nala do, hen:# "ai, naha!# fe do# ama kalowal maiye,# di la he'akeng.#"
<Sync time="285.339"/>
"ma hare nede pa haiko!#"
<Sync time="287.525"/>
"ai,# hen ma si, a sei yo!" henile.#
<Sync time="290.54"/>
henir ba nala do, hen di# hen# awering do habii,# di aka dong sei.#
<Sync time="297.484"/>
aka dong sei do, ee di ko doraharakdia, hare awering do# kaipa ayoku la lei ya,# hen# sei tai do,# "teringri-ronra" ba.#
<Sync time="306.855"/>
henil, hen# hen:# "wonge?" henil ba.#
<Sync time="310.131"/>
"ai!# hen la nel ong hayei yo,# ee awering hesobakdi yo!#"
<Sync time="315.99"/>
henir ba nala mi, hen di# o ya rafung do# nuku hapuni ya,# mi ba natu homi dong hatani,# di tenga do mi ba hoyoku.#
<Sync time="329.199"/>
hoyoku do, di kaang firei, beeka firei, kaang firei, beeka firei,# hen mara wo Karetakafeng mia.#
<Sync time="336.371"/>
henil do, hen# o ya# hel angmona di hefangi ya:#
<Sync time="342.783"/>
"wonge?#" henil ti ya:# "mmm" henile.#
<Sync time="346.674"/>
"marang re!" henil ti:# "mm!#" henile.#
<Sync time="350.611"/>
henil do, hen dikang miti.#
<Sync time="353.439"/>
"wonge?#" henil ti:# "mm!" henile.#
<Sync time="356.58"/>
hen: "aleka marang re!#" henil ti: "mm!" henile.#
<Sync time="360.445"/>
henir, oh wah!,# di wei kaanri di dakur ba, hen akang hayei.#
<Sync time="365.335"/>
dakur ba akang hayei do,# di# diyek do mi ba o# tama haren ti, naha.#
<Sync time="373.598"/>
mi war-sei haren ti,# naha.#
<Sync time="375.604"/>
war-marang haren ti, naha.#
<Sync time="377.76"/>
war marang, eh, wo# wo abui haren ti,# ai! wo Karetakafeng mara yo!#
<Sync time="383.419"/>
wah!# di loidi-fak, loidi-fak,# hen mara wo# adi do hapekda,# ko di we hofak ma si,# beeka.#
<Sync time="391.772"/>
el loma pa hare, detoku pe lang fake.#
<Sync time="395.156"/>
henil,# dikang# di mara-mara,# hen di mara.#
<Sync time="402.042"/>
Karetakafeng do mia yo,# hel amakaang do hen ya# Falepangme mia.#
<Sync time="410.023"/>
henil do,# ee Kamoime mia.#
<Sync time="414.132"/>
Kamoime mia do,# hen# hel ama dikang di loidi-fak, loidi-fak,# ko di sei hofak ma si,# detoku pe lang fake.#
<Sync time="424.225"/>
dikang di loidi-fak, ko sei di# dohofak ma si,# dikang detoku pe lang fake.#
<Sync time="430.665"/>
henil do, hen# amakaang don di ya,# Falepangme mia,# angmona do hen mara,# Kamoime mia.#
<Sync time="440.18"/>
dikang di loidi-fak, loidi-fak# ma si, sei detoku pe lang fake.#
<Sync time="445.773"/>
loidi-fak ma si, detoku pe lang fake, henile.#
<Sync time="448.952"/>
hedo ko ya te wir ba?#"
<Sync time="451.858"/>
henil do, hen# dikang di mara.#
<Sync time="456.856"/>
Kanaipe mia yo,# hedo hen di kabei hapeekdi.#
<Sync time="462.165"/>
kabei hapeek, hel baai di o na nu, Falepangme hewo nung marang.#
<Sync time="466.436"/>
di loidi-fak, loidi-fak,# ko sei hofak ma si,# hen# beeka,# detoku pe lang hefake.#
<Sync time="474.427"/>
dikang di loidi-fak, sei ko hofak ma si,# detoku pe lang faki ba.#
<Sync time="478.951"/>
henil do, hen# amakaang dong yaa loome mia.#
<Sync time="482.694"/>
Loome mia dong di# o ya,# Loome mia,# angmona do hen di mara,# Kanaipe mia.#
<Sync time="492.909"/>
hedo mia, dikang di loidi-fak, loidi-fak,# ko sei hofak ma si,# naha yo!# detoku pe lang faki.#
<Sync time="500.465"/>
dikang di loidi-fak,# hofak ma si,# naha,# sei detoku peng fake, henile.#
<Sync time="507.571"/>
henil do, hen# amakaang do hen di ya wo# iti# Kareting hapong# ba iti,# nala do# hedo mia yo,# hel# angmona do hen o Loome mia.#
<Sync time="523.67"/>
Loome mia yo, wan# ee di, di ee loidi-fak ti,# hen detoku pe lang fak, lang fak, hare hen do:# "nnefeela! feela loku fing, pi'amakaang nuku iti marang nu,# aleka harang takiyo!" henile.#
<Sync time="535.514"/>
ai,# tuwol hieng, maai hieng loku hen kinri-konra ba hen la taluolra.#
<Sync time="540.184"/>
haba naha, hel ama do di# kabala do defui hetaki ya,# di ayukdi alai ba marei.#
<Sync time="547.266"/>
di mara yo fi,# ee hel neng ba difal tapei saaki do,# mayol do hei kaang talaama,# hei bikil talaama,# ya di hetama mia ba luuk ba.#
<Sync time="559.092"/>
henil mi,# hel pi'ama do di# ama hanaha do ming taki, tiki ya mara wo# masang hieng bika dong ming mit ba.#
<Sync time="568.314"/>
ming mitda we# den: "hm!# nala nuku hamuni!# kameling hamun do!#"
<Sync time="573.853"/>
hm# la lunga naha: "hm!# nala nuku hamun do!#" henile.#
<Sync time="579.114"/>
henil, haba dei mida mii naha ya,# ee di taa ma si,# hen di mon he, henil mi,# hel masang hieng bika do ding mit do,# kaang-kaang la dong falaakdi.#
<Sync time="591.619"/>
henir ba nala mi,# hen# hen di hefangi ya:#
<Sync time="596.713"/>
"fung falaakda rei, fung falaakda rei!#" henile.#
<Sync time="600.323"/>
henil ha,# nala haba,# ba la falaakda naha.#
<Sync time="604.728"/>
"alekang falaakda, fung falaakda, fung falaakda!#" henile.#
<Sync time="608.312"/>
lunga naha lo, hen# hen kabei falaakda ba.#
<Sync time="612.416"/>
henir ba, di mit-mit do,# ee o nu# ming falaakdi ya,# hen war kal o kul mara ba.#
<Sync time="620.855"/>
war kal o kul mara ma, hen luuk heteeti.#
<Sync time="623.58"/>
heteet mi, di hefangi ya:#
<Sync time="625.836"/>
"pi o# Fenahapong pa tebikenra yo!#"
<Sync time="630.984"/>
henil mi, neng to domaawadi so.#
<Sync time="634.061"/>
"ee mong hehaleng-alaida, hare hen domaawadi ya,# hen# dining ayoku piyei.#
<Sync time="641.067"/>
henil do,# neng do di# mayol do hebikeng hieng,# hepikaai do hawali ba hada we, hada me.#
<Sync time="647.55"/>
henil do, hen mayol do hieng do kabei mok ba.#
<Sync time="650.691"/>
henir ba nala mi, "ai!# nieng do fa kabei mok wida, hare ei dikang nit taha dong taa,# ma na ebikeng hiengo!#"
<Sync time="659.227"/>
dopa do mia ara hemuti ya,# tieng do mi ba,# ara hieng dong ii.#
<Sync time="664.556"/>
ara hieng dong ii ya,# nar do, di# hel neng do di hepikaai do hawali ba hada we, hada me.#
<Sync time="673.568"/>
hada we hada me ba nala do,# hen hel# hel neng do hen tadei tadei dayongfi.#
<Sync time="679.665"/>
ee hit taha mia min tadei, hare tadei dayongfi ya,# hen# nala mi,# di tiing do# ee# lakang lilra ba di mi marang, habikil do dong wei.#
<Sync time="693.169"/>
kaanra, di kaang di mi dabikil, ai!, dong we ya, ai! dining ayoku o# hen# tawak ba sei nu, wi hanang hayei.#
<Sync time="702.388"/>
heniri ya, nar te hen mia.#
<Sync time="705.653"/>
ama hefangi ya,# yal do# yal do mia do we do,# nenge hemayole# ming tapei saak dokaani.#
<Sync time="715.902"/>
na ba naha maiye, ran ayoku baai ba dara hedo wiri ya,# la we yaa yo.#
<Sync time="722.271"/>
hen mia dokaani.#
<Sync time="724.241"/>
&lt;silence&gt;
</Turn>
</Section>
</Episode>
</Trans>
